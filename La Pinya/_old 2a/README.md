**Informació referent a l'APP CdAPP**

En aquest fitxer trobaràs informació referent a aquesta APP, tant d'usuari com tècnica. Per a una informació més estesa, mireu l'ajuda del programari.

---

## Què és CdAPP?

CdAPP és una APP per a la gestió d'una colla castellera, en concret, per als Castellers d'Andorra. Aquesta gestió inclou tant la part social com la part tècnica de la colla.

## Com funciona?

Un cop instal·lada l'APP, el primer cop que arranca us demanarà validar-vos demanant-vos el correu electrònic, data de naixement i número de telèfon que es va donar al moment de fer la inscripció a la colla. Amb aquestes dades se us proporcionarà un codi que us permetrà accedir a l'APP.

A partir d'aquí, i segons permisos (que els donarà un administrador), podrem accedir a més o menys opcions de menú i realitzar més o menys tasques administratives.

Per defecte sempre es mostrarà la pantalla d'INICI.

## Opcions de menú

### INICI

En aquesta pantalla l'usuari podrà visualitzar les notícies de la colla. Per defecte es carregaran les darreres 10 notícies publicades, però es podran carregar més polsant el botó "..."

Si ets administrador o pertanys al grup de comunicació, podràs modificar, esborrar i afegir noves noticies. A més, també es visualitzaran aquelles noticies que encara no han estat publicades.

### CONFIGURACIÓ

La configuració que té l'APP és la següent:

* afegir nous usuaris a l'APP
* configurar les notificacions de l'APP

### CALENDARI

Aquí podrem visualitzar el calendari de la colla. Hi hauran 3 calendaris: diades, assajos i esdeveniments (reunions, assemblees,....). Es por filtrar els esdeveniments segons calendari. Es pot seleccionar la temporada que es vol visualitzar (per defecte l'actual). També es pot seleccionar el casteller sobre el que es vol treballar.

Polsant damunt de qualsevol esdeveniment, es podrà veure el detall d'aquest. Si és una diada o un assaig, es podran veure els castells associats. També es pot seleccionar l'acció del casteller vers l’esdeveniment (si anirà o no). En cas de ser administrador o pertànyer a la tècnica, es podrà modificar l'esdeveniment així com afegir, modificar o treure castells.

### ADMINISTRACIÓ

Apartat només visible als administrador, tècnica i junta. Aquí es gestionaran els calendaris (definició de calendaris de la colla i gestió dels esdeveniments) i els castellers (alta, baixa o modificació dels castellers així com dels permisos que han de tenir en la APP).

---

## Programari utilitzat

Per a programar l'APP s'ha fet servir la llibreria Firemonkey de Delphi 10.2.2 Tokyo, un programari propietat d'Embarcadero.

Per a programar l'api en php s'ha fet servir Notepad++, un programari lliure.

Per a fer els diagrames s'ha fet servir Dia, un programari lliure.

Per al disseny de les bases de dades s'ha fet servir MySQL Workbench, un programari lliure.
